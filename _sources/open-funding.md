# Financiering

:::{figure}  https://imgs.xkcd.com/comics/dependency.png
:width: 300
:align: right

"Dependency"  
https://xkcd.com/2347/  
(c)XKCD CC-BY-NC

:::

Het maken, ondersteunen en onderhouden van open source software gebeurt voor het grootste deel door (professionele) vrijwilligers, in eigen tijd of in de tijd van de baas, wel of niet betaald.
Als je voor een open source project voornamelijk afhankelijk bent van de vrije tijd van deze vrijwilligers, dan brengt dat risico's met zich mee:

* als er een probleem is, bijvoorbeeld door een update van andere software, dan kan het (te) lang duren voordat dit opgelost is.
* als er bepaalde ontwikkelingen nodig zijn, bijvoorbeeld extra functionaliteit, of een beter gebruikersinterface, kan het het (te) lang duren voordat deze beschikbaar is.
* voor de continu√Øteit van de software is het nodig om te blijven werken aan de veiligheid en aanpassingen aan de veranderende omgeving.

Organisaties die afhankelijk zijn van bepaalde open source software leveren daarom vaak een bijdrage aan het betreffende project, in geld of in mankracht.

In andere gevallen levert een sponsor een tijdelijke bijdrage, om een bepaalde functionaliteit te ontwikkelen.

Voorbeeld: de Sloan Foundation heeft een team van onderzoekers/ontwikkelaars een aantal jaren gesponsord, voor het ontwikkelen van de basis-functionaliteit van Jupyter Book. Het verslag hierover is te vinden op https://executablebooks.org/en/latest/updates/2022-11-16-project-update.html.

## Open leermaterialen

Het maken, ondersteunen en onderhouden van open leermaterialen kost tijd (mankracht) en geld (voor software, computergebruik e.d.). 
Je kunt niet van docenten verwachten dat ze dit altijd in hun (schaarse) vrije tijd doen. 
Bovendien ligt het tempo van de ontwikkeling, en het niveau van de ondersteuning dan waarschijnlijk te laag.

Mogelijke sponsor-bijdragen van de overheid, scholen, bedrijven, ouders, e.d., kunnen hiervoor een oplossing vormen.

In het bijzonder dienen scholen zich te realiseren dat het investeren in open leermaterialen direct in hun eigen belang is. 
Dit kan deels in de vorm van geld.
Maar zeker zo belangrijk is het om de eigen docenten voor een deel van hun werktijd te laten werken aan open leermaterialen, in een community van andere docenten en externe experts. 
Dit levert, naast beter lesmateriaal, een wezenlijke bijdrage aan de professionalisering van deze docenten.

Ook bedrijven en andere organisaties kunnen hun experts onder werktijd een bijdrage laten leveren aan deze open leermaterialen.

:::{figure} figs/github-sponsor-knop.png
:width: 100
:align: right

:::

Voor het open leermateriaal van de informatica keuzethema's is sponsoring mogelijk via de GitHub sponsoring, zie bijvoorbeeld de "sponsor" knop op de website.

:::{figure} figs/impuls-open-leermateriaal.png
:width: 100
:align: right

:::

De vakvereniging i&i heeft in het kader van de [Pilot Open Leermaterialen](https://www.openleermateriaal.nl/pilotregeling)  een subsidie gekregen voor het opzetten van een community rond het open leermateriaal van de informatica keuzethema's.

## Links

Zie ook:

* https://opensource.guide/getting-paid/
* https://stackoverflow.blog/2021/01/07/open-source-has-a-funding-problem/
* https://www.oscollective.org
* https://opensource.com/article/19/4/ways-support-sustain-open-source