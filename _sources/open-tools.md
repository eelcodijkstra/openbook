# Open tools

Hulpmiddelen

* continuïteit en beschikbaarheid
* bij voorkeur: open source software
    * met sterke community
* "platte tekst" formaten aantrekkelijk

Bij het maken en aanbieden van open netwerken, open source software, open content - en open leermaterialen, heb je vaak allerlei hulpmiddelen nodig. Denk aan het maken en bewerken van (programma)tekst, van figuren, of voor leermaterialen, aan toetsvragen.

## Voorbeeld: Mediawiki

Wikipedia gebruik de Mediawiki software voor het beschikbaar maken van de eigen *open content*.
Dit is open source software die de Wikimedia Foundation ontwikkelt, ondersteunt en onderhoudt:
zonder deze software geen Wikipedia.

### Coderclass hulpmiddelen

De Coderclass van het Metis Montessori Lyceum gebruikt Mediawiki wiki's voor de organisatie van de eigen leermaterialen, en voor bijvoorbeeld het bijhouden van de leerling-dagboeken, in navolging van het ICT in de Wolken project.
Deze software is indertijd gekozen met het idee dat de lange termijn continuïteit gewaarborgd is door Wikipedia.
Tot nu toe is dit een goede keuze gebleken.

Andere hulpmiddelen zijn niet altijd even betrouwbaar gebleken:

* voor de open digitale badges is indertijd xxx gebruikt. De (commerciële) aanbieder is een andere weg ingeslagen en heeft dit product teruggetrokken.
* voor de HTML-cursus is indertijd Mozilla Thimble gebruikt. Deze open source software is door Mozilla niet meer ondersteund, omdat er meer aandacht voor de "core business" (Firefox) nodig was.

Het gebruik van Open Source Software op zich is geen garantie voor continuïteit: de ondersteuning van deze software op termijn is ook belangrijk. Een sterke community is daarbij één van de belangrijke faactoren.

In deze tijd van Cloud Computing gaat het bij tools vaak om een dienst die via het web toegankelijk is.
Als open source software betreft, dan is het mogelijk (als het niet te complex is) om deze software zelf te "hosten". 

Deze hulpmiddelen kosten ook geld - bijvoorbeeld voor de hosting.

## Voorbeeld: figuren

Figuren, zoals schema's en diagrammen, in open content en open leermaterialen wil je ook later kunnen bewerken.

Voor het maken van tekeningen, schema's en diagrammen heb je software nodig.
Het resultaat, de uiteindelijke tekening, is vaak een "publicatieformaat" (zoals PDF, JPG of PNG) dat je niet verder kunt bewerken.
Als het om open content gaat, inclusief open leermaterialen, dan wil je zulke tekeningen ook later kunnen bewerken: je hebt dan zowel het "bronformaat" nodig als een programma wat daarmee kan werken.

Een voorbeeld van een open source schema-programma is *drawio* (tegenwoordig: diagrams.net). Dit kun je zowel op de desktop als online gebruiken.

Een open source tekenprogramma voor SVG-figuren is Inkscape.





